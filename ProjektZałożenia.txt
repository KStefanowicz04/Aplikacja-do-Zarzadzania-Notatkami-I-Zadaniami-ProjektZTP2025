Preferowane tematy w kolejności: 2, 1, 6
Skład zespołu:
Łukasz Piotrowski (ps 8)
Kacper Stefanowicz (ps 8)
Milena Zarachowicz (ps 8)


1.    Budżet domowy. Celem aplikacji jest dostarczenie prostego narzędzia do zarządzania wydatkami oraz planowania domowego budżetu. Użytkownik wprowadza swoje przychody i wydatki, a aplikacja analizuje je, umożliwia śledzenie wydatków w różnych kategoriach (np. jedzenie, transport, rozrywka, rachunki) i generuje raporty pokazujące historię transakcji i sytuację finansową (np. udział wydatków różnych kategorii w wybranym okresie). Użytkownik może planować miesięczny budżet, ustawiać limity wydatków i monitorować postępy w realizacji celów oszczędnościowych. Aplikacja wspiera eksport danych (np. do pliku CSV) i dostarcza prognozy wydatków na podstawie dotychczasowych trendów.
2.    Aplikacja do zarządzania notatkami i zadaniami. Aplikacja umożliwia użytkownikowi tworzenie, edytowanie i organizowanie notatek oraz list zadań. Notatki i zadania można opatrywać tagami (np. „praca”, „pomysł”) lub przypisywać do kategorii (np. „dom”, „projekt”). Zadania można oznaczać jako wykonane i nadawać im priorytety (np. „wysoki”, „niski”) oraz termin realizacji. Aplikacja obsługuje wyszukiwanie po słowach kluczowych, grupowanie według tagów lub kategorii, sortowanie według terminów lub priorytetów oraz generowanie raportów o zbliżających się terminach (np. „na najbliższy tydzień”) i podsumowań o wykonanych i zaległych zadaniach.
3.    Aplikacja do nauki języka. Aplikacja umożliwia użytkownikowi przyswajanie słownictwa i sprawdzanie swojej wiedzy w trybach takich jak fiszki (wyświetlanie słowa lub tłumaczenia z oczekiwaniem na odpowiedź użytkownika i prezentacja poprawnej odpowiedzi), wybór poprawnego tłumaczenia spośród kilku opcji, samodzielne wpisywania tłumaczenia. Aplikacja zachęca do regularnej nauki przy pomocy codziennych wyzwań i umożliwia powtórki słów, z którymi użytkownik miał problemy. Testy wiedzy pozwalają sprawdzić znajomość słów na podstawie wybranych zestawów. Użytkownik może tworzyć zestawy słówek, grupować je w kategorie (np. „Podróże”, „Zakupy”), śledzić postępy w nauce i generować raporty. Aplikacja oferuje eksport i import danych.
4.    Aplikacja do planowania posiłków. Aplikacja pozwala użytkownikowi organizować plan posiłków na wybrany okres (np. na tydzień). Użytkownik może dodawać i edytować przepisy (oraz listy składników), grupować je według kategorii (np. „Śniadanie”, „Obiad”, „Desery”), a następnie przypisywać do konkretnych dni i pór dnia (np. „Śniadanie w poniedziałek”). Na podstawie zaplanowanych posiłków generowana jest lista zakupów ze składnikami pogrupowanymi według kategorii (np. „Warzywa i owoce”, „Nabiał”). Aplikacja pozwala na przeglądanie historii posiłków i kopiowanie ich na kolejny dzień lub tydzień. Aplikacja przedstawia podsumowania (np. liczbę kalorii lub makroskładników, najczęściej wybierane przepisy) oraz oferuje eksport i import danych
5.    Aplikacja do prognozy pogody. Aplikacja umożliwia użytkownikowi przeglądanie informacji o aktualnych warunkach pogodowych (np. temperatura, wilgotność, opady, prędkość wiatru) i prognozach na wybrane dni (np. 3 dni, 7 dni) dla wybranych lokalizacji (np. miasta, regiony). Użytkownik może dodawać lokalizacje do listy obserwowanych oraz ustawiać alerty (np. ostrzeżenia przed burzami lub mrozem). Aplikacja przedstawia analizy i raporty na podstawie prognoz i danych historycznych (np. porównywanie prognoz dla różnych dni lub miejsc, wykrywanie trendów, temperatury mninimalne i maksymalne w wybranym okresie, liczba dni z temperaturą powyżej 20°C). Aplikacja oferuje eksport i import danych.
6.    Gra w statki (Battleship). Aplikacja pozwala na rozgrywkę między dwoma graczami lub z komputerem. Grający rozmieszczają swoje floty na planszy (zgodnie z zasadami gry), a następnie na przemian oddają strzały, próbując zatopić wszystkie statki przeciwnika. Gra oferuje tryb standardowy z określonymi zasadami (np. rozmiary planszy, typy statków) oraz prostą logikę komputerowego przeciwnika, która może być rozbudowana o różne poziomy trudności. Aplikacja zachowuje historię rozgrywek, pozwalając na przeglądanie statystyk, w tym rankingu graczy. Gra oferuje personalizację wyglądu planszy i statków, system osiągnięć oraz odblokowywanie dodatkowej zawartości (np. nowych wzorów statków, trybów gry). Tryb symulacji pozwala obserwować grę komputera przeciwko samemu sobie.
7.    Edytor grafiki wektorowej. Aplikacja pozwala na tworzenie, edycję i organizację grafik wektorowych za pomocą prostych narzędzi. Użytkownik może rysować podstawowe kształty (np. linie, prostokąty, elipsy, wielokąty), modyfikować ich właściwości (kolor, obrys, przezroczystość), przesuwać i skalować obiekty, a także grupować je i zarządzać warstwami (w tym ukrywać je, blokować lub zmieniać ich kolejność). Użytkownik może zaznaczać pojedyncze obiekty lub obszary, wycinać je i wklejać, cofać i ponawiać zmiany, wyrównywać obiekty do siatki lub względem siebie. Aplikacja umożliwia zapisywanie projektów w formacie wektorowym (np. SVG) oraz eksportowanie ich do popularnych formatów graficznych (np. PNG, JPEG).
